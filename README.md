# BulionApp

**Grupa nr 23**: Magda Dudek, Kinga Świderek, Jakub Kowalczyk

**Wstępna deklaracja technologii**: Python QT

## Opis

Życie studenta to nie tylko nauka, imprezy i słoiki z domu rodzinnego. Każdy z nas lubi wyjść na dobre, a często także szybkie, jedzenie po skończeniu długiego dnia na uczelni. Lecz co robić, gdy znudził nam się ten sam bar mleczny czy pobliska pizzeria? Wtedy z pomocą przychodzi nasza aplikacja, która łączy w sobie wszystkie oferty lunchowe, dzięki czemu wiadomo, gdzie można zjeść to, na co ma się ochotę, tanio i szybko. Żadne z obecnie dostępnych na rynku rozwiązań nie oferuje przejrzystej, aktualizowanej na bieżąco mapy lunchy i ofert specjalnych. *BulionApp* nie tylko pokaże aktualne menu - pozwoli także na wyszukiwanie obiadu względem zakresu cen, konkretnych dań czy opcji vege. System opinii oraz ulubionych miejsc zapewni skuteczną pomoc w wyborze.

## Przypadki użycia

**Użytkownicy** mają dostęp do mapy z pinezkami restauracji, które oferują jakościowy lunch lub oferty specjalne w danym dniu. Mogą filtrować wyniki względem konkretnych wymagań np. liczby dań, rodzaju kuchni, godzin trwania lunchu czy nawet nazwy dania. Dzięki temu, że logują się na swoje konta, mają dostęp do zapisanych ulubionych miejsc oraz mogą oceniać restauracje. 
Opcjonalną dodatkową funkcjonalnością będzie możliwość socjalizowania się z innymi użytkownikami. Każdy będzie mógł zaznaczyć swoją obecność w danej restauracji o konkretnej godzinie, dzięki czemu będzie można znaleźć kompana do wspólnego lunchu. A wszystko pod hasłem: “Czasami BulionApp jest lepszy niż Tinder”.

**Administratorzy** aplikacji zarządzają listą pokazywanych restauracji, aktualizują lunche, a w tym ich ceny, dostępność i warunki promocji. Ponadto, moderują opinie - mogą je usuwać, gdy są wulgarne lub nieadekwatne. Starają się na bieżąco dbać o najlepszy User Experience.

**Właściciele restauracji** mogą współpracować z administratorami - dostępne będą sponsorowane oferty, które są bardziej widoczne i oznaczone logo jakości. Ponadto właściciel po zweryfikowaniu będzie miał możliwość aktualizowania oferty na prawach administratora.
